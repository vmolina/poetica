---
layout: post
title: Tu i jo.
category: reviure
---

Jo,  
un farcell de dubtes i pors,  
m'oblido de futurs incerts  
quan el present ets tu.  
Jo que he crescut entre metàfores,  
de postguerra i de transició,  
incapaç de dir clar  
allò que deixo entreveure.

Tu,  
dona del nord vestida de sud.  
Rialla perenne que encén  
un foc perdut rere els meus ulls,  
que miren el somriure dels teus.  
Tu tan directe, sense teles ni telons  
que ocultin les teves intencions.  

Tu i jo,  
una batalla amagada,  
sota una taula,  
a la vista de tothom.  
Empentes que tornen carícies,  
escalfor roent del contacte  
dels teus peus i els meus.  
Baralla buscada, buscant  
una carícia desitjada, desesperada.  

{% comment %}
Quan vaig escriure aquest poema, vaig escriure els paràgrafs en l'ordre invers.
Vaig decidir invertir-los perquè, com deia l'Ovidi: "Tot comença en un mateix",
i sobretot, perquè preferia que després de tot, estiguéssim tu i jo.
{% endcomment %}
